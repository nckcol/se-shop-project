# Підсумковий індивідуальний звіт з розробки проекту RTFMarket учасника Лебедя Романа

## 1. Процент робіт, виконаних розробником

| Номер | Назва звіту          | Вклад розробника у % |
| ----- | -------------------- | -------------------- |
| 1     | Пропозиція проекту   | 30                   |
| 2     | Менеджмент проекту   | 25                   |
| 3     | Розробка вимог       | 25                   |
| 4     | Проектування системи | 25                   |
| 5     | Тестування системи   | 25                   |

## 2. Процент програмного коду написаного розробником

Доволі складно оцінити процент програмного коду, що був написаний мною в контексті всього проекту, який був розбитий на окремі підмодулі. Тим не менш, моєю задачею було написання серверної частини, у якій обробляється основна логіка розроблюваної системи, тому за попередніми оцінками процент написаного коду складає близько 30.

## 3. Опис особистого внеску в розробку системи

Моя роль у проекті полягала в розробці серверної частини, схеми бази даних та внутрішніх модулів основної системи, а також усі операції, що пов’язані з розгортанням локального середовища для розробки, а саме: сервера, бази та системи для неперервної інтеграції.

У написанні колективних звітів моїм завданням був опис компонент, що стосуються серверної частини системи, їхньої архітектури та проектування. Також на мені лежало завдання описувати загальні й вступні частини звіту та більш теоретичні поняття, що стосуються програмної інженерії та загальноприйнятих практик розробки.

У тестуванні я займався в основному юніт-тестами інтерфейсів на відповідність специфікації, а також модульним тестування у межах серверної частини системи.

## 4. Опис опанованих у ході розробки технологій та систем

У ході розробки я мав неабияку змогу покращити свої навички розробки, а також вперше на практиці використати функціональну бібліотеку для доступу до бази даних Slick, що дозволяє доволі зручно використовувати таблиці так, ніби це звичайні колекції об’єктів.

Для розробки тієї частини, що відповідає за комунікацію з клієнтами через API був використаний набір інструментів Akka Http, що дозволяє системі бути повністю асинхронною та обслуговувати велику кількість користувачів без помилок за умов великого навантаження. Раніше доводилося мати справу вже з готовими рішеннями побудованими на базі цього фреймворку або штучними тестовими прикладами, тому створення подібного АРІ мало доволі значну користь.

Також у ході розробки вдалося закріпити на практиці теоретичні підходи функціонального та реактивного програмування до побудови програмних систем, що дозволяє їй бути гнучкою, стійкою до різного роду помилок.

## 5. Труднощі, з якими довелося зіткнутися під час роботи над проектом

Основними складнощами, з якими довелося зіткнутися під час розробки, як і очікувалося, були ризики, що мали найбільшу вірогідність на етапі опису проекту: недооцінка часу потрібного для розробки та нестача досвіду учасників команди для втілення частини системи.
На жаль, також мала місце недооцінка масштабів проекту та наявного часу відносно можливостей наявної команди і поставлених результатів.

З іншого боку не дивлячись на всі ці складнощі,  задача полягала не в розробці конкретного функціоналу, а у втіленні якомога більш зручного інтернет-магазину, тому проект не може вважатися невдалим, тому що не всі заплановані функції потрапили чи декілька із запланованих функцій. Оскільки відбулося знайомство зі всіма процесами, що безпосередньо супроводжують процес розробки, і було вдало реалізовано базовий функціонал для продажу, проект з поставленою задачею справився.
