# RTFMarket Proposal

## 1. Назва проекту

В основі назви лежить акронім, утворений від речення “Reimagine the finest market”, тим самим закликаючи користувачів змінити своє уявлення про те, яким насправді повинен бути якісний інтернет-магазин. Офіційна ж назва системи — ‘RTFMarket’ (скорочено ‘RTFM’), у якій ключовим є останнє слово, що вказує на сферу діяльності системи.

## 2. Призначення системи

Дана система являє собою інтернет-магазин, що надає можливість придбати як сувенірні, так і повсякденні товари, спільною тематикою яких є програмування та комп’ютерні науки. Цільовою аудиторією даної продукції є студенти технічних спеціальностей, прогресивна молодь та ентузіасти, які цікавляться комп’ютерними технологіями.

### 2.1 Порівняння з існуючими аналогічними системами

Для порівняння були обрані схожі інтернет-магазини, що спеціалізуються на тематичних подарунках і сувенірах. За зовнішнім виглядом вони доволі схожі, більшість має адаптивний дизайн та онлайн підтримку користувачів, великі магазини навіть мають додатки як для Android, так і для iOS. Можна також помітити, що вузько спеціалізовані системи не надають такого широкого переліку функцій, бо спрямовані саме на якісну продукцію. Чітко обрана аудиторія дозволяє акцентувати увагу на таких моментах, як наявність статистики, з метою забезпечення оптимальних рекомендацій, та Push-повідомлень, що дозволяють завжди отримувати поточну інформацію про стан замовлення.

| **Параметри**                       | [Merchoid](https://www.merchoid.com/) | [ThinkGeek](https://www.thinkgeek.com/) | [Shtuki](https://shtuki.ua/) | [Etsy](https://www.etsy.com/market/geek_merch) | [Podarkoff](http://www.podarkoff.com.ua/) | RTFM |
| ----------------------------------- | :-----------------------------------: | :-------------------------------------: | :--------------------------: | :--------------------------------------------: | :---------------------------------------: | :--: |
| PUSH-повідомлення                   |                  ➖                   |                   ➖                    |              ➖              |                       ➖                       |                    ➖                     |  ✅  |
| Відслідковування статусу замовлення |                  ➖                   |                   ✅                    |              ✅              |                       ✅                       |                    ➖                     |  ✅  |
| Історія замовлень                   |                  ➖                   |                   ✅                    |              ✅              |                       ✅                       |                    ➖                     |  ✅  |
| Локалізація                         |                  ➖                   |                   ➖                    |              ➖              |                       ✅                       |                    ➖                     |  ➖  |
| Статистика замовлень і переглядів   |                  ➖                   |                   ➖                    |              ➖              |                       ➖                       |                    ➖                     |  ✅  |
| Адаптивність\*                      |                  ✅                   |                   ✅                    |              ✅              |                       ✅                       |                    ✅                     |  ✅  |
| Відкритий API\*\*                   |                  ➖                   |                   ➖                    |              ➖              |                       ➖                       |                    ➖                     |  ✅  |
| Онлайн підтримка користувачів       |                  ✅                   |                   ✅                    |              ✅              |                       ✅                       |                    ✅                     |  ➖  |
| Інтеграція з соціальними мережами   |                  ➖                   |                   ➖                    |              ✅              |                       ✅                       |                    ➖                     |  ✅  |
| Мобільний додаток для Android       |                  ➖                   |                   ✅                    |              ➖              |                       ✅                       |                    ➖                     |  ✅  |
| Мобільний додаток для iOS           |                  ➖                   |                   ✅                    |              ➖              |                       ✅                       |                    ➖                     |  ➖  |

\* придатність інтерфейсу до використання, незалежно від параметрів і характеристик клієнтського пристрою (щільність пікселів, розмір дисплею);

\*\* - ключовою особливістю RTFMarket-у є відкритий API, що дозволяє досвідченим користувачам інтегрувати базовий функціонал для здійснення покупок, наприклад, у свої тематичні сайти та форуми.

### 2.2 Ефект від її впровадження

Система покликана забезпечити максимально доступну й зручну купівлю товарів для тих, хто цікавиться та живе комп’ютерними технологіями й хоче відобразити свої захоплення. Також вона дозволить надавати оптимальні рекомендації спираючись лише на інтереси потенційного покупця, який навіть чітко не визначився з вибором.

RTFMarket розповсюджується під ліцензією MIT, тобто кожен, хто отримав копію цього програмного забезпечення, може використовувати його без будь-яких обмежень.

## 3. Загальна характеристика задачі, що вирішується.

В цілому задачу можна охарактеризувати як створення всієї необхідної інфраструктури для комфортного здійснення покупки товарів. Основна частина інтернет-магазину має web-формат, але при цьому більш ніж природним доповненням є мобільний додаток Android, який завжди під рукою й дозволяє отримати всю необхідну інформацію та внести певні зміни до замовлення за потреби.

У той же час, якщо користувачу не вистачає якоїсь функції, він може просто додати її сам. Саме за підтримки спільноти система може по-справжньому злагоджено розвиватися.

## 4. Мотивація вибору задачі.

Інтернет переповнений онлайн-магазинами, але зазвичай такі магазини не намагаються йти в ногу з технологіями, що дозволяють зробити сервіс значно зручнішим. Вони створюються одноразово, а підтримка таких магазинів може коштувати дорожче, ніж розробка нових. Ринок інтернет-магазинів наповнений конкурентами, але не існує жодного магазину, якому нічого не бракує.

Впровадження нових технологій взаємодії з користувачем, вихід сервісу на новий рівень інтеграції з реальним життям і є метою та мотивацією вибору цієї задачі.

## 5. Аналіз здійсненності

Основна ідея реалізовності полягає в тому, що проект не може вважатися невдалим, при неможливості реалізації однієї, або декількох функцій. Оскільки задача полягає не в розробці конкретного функціоналу, а в розробці якомога зручнішого для користування магазину, тому проект можна вважати успішним при вдалій реалізації базового функціоналу для продажу та мінімум двох відмінних особливостей, яких не мають інші конкуренти на ринку.

### 5.1 Ризики

Дана задача передбачає використання деяких досить нових технологій, що може стати точкою відмови при неможливості їх використання в певній країні (Наприклад Google Pay), або недостатня їх задокументованість. Але тим не менш всі ці технології давно вийшли за рамки тестових, а тому готові до використання у бойових умовах. Зважаючи на все це, здійсненність проекту знаходится на достатньо високому рівні.

### 5.2 Необхідні ресурси

Мінімально необхідні ресурси для реалізації проекту:

* Людський ресурс:
  * Mobile Developer;
  * Back-end Developer;
  * Front-end Developer;
  * UI/UX Designer;
  * QA Engineer;
  * Project Manager;
* Матеріальні ресурси:
  * Робочі машини на UNIX-подібній операційній системі для кожного члена команди;
  * Периферія(миша, клавіатура, монітор) для кожного учасника;
  * Программне забезпечення та сервіси:
    * Ліцензія на Intellij IDEA для кожного учасника;
    * Ліцензія на Adobe Photoshop;
    * GitHub;
    * VSCode;
    * Atlassian Jira;
    * Dropbox Paper;
  * Мобільний телефон на операційній системі Android;
  * Принтер;
  * Дошка;
  * Канцелярія (ручки, олівці, папір, блокноти, стікери)
  * Швидкісний доступ до мережі інтернет;
  * Тестовий сервер:
    * Процесор: 1 core 2.66+ GHz;
    * Пам’ять: 1 Gb DDR3 ECC;
    * Диск: 15 Gb SSD;
    * Необмежений інтернет трафік;
  * Open Space або приміщення для роботи команди та планування;
* Забезпечення психологічного здоров’я та персонального комфорту команди:
  * Настільна гра: футбол, шахи тощо;
  * Кавова машина;
  * Ергономічі меблі (стіл, стілець, шафа для верхнього одягу, м’які мішки);
  * Настільні лампи та лампи денного світла.

## 6. Mодель виробничого циклу

Командою була обрана інкрементальна модель розробки системи. Дана модель виробничого циклу вдало може бути використана в проекті, адже процес розробки системи легко ділиться на незалежні частини. Таким чином інкрементальна модель дає змогу розробляти паралельно кожну незалежну функціональну властивість системи. Важливо зазначити, що такий процес розробки дає можливість швидко отримати проміжний варіант системи, зробити його оцінку або продемонструвати поточний прогрес.

## 7. Учасники

* Нікіта Попов - Project Manager, Front-end Developer, UI/UX Designer, QA;
* Роман Лебідь - Back end Developer, DevOps, DB architect;
* Олег Липський - Mobile Developer, Mobile QA, Mobile UI/UX Designer.
