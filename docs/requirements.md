# RTFMarket Requirements

## 1. Вступ

Чітко та змістовно сформульовані вимоги до проекту допоможуть уникнути багатьох проблем і суперечностей, що можуть виникнути на наступних етапах проекту, але на даному їх виправлення буде коштувати значно менше. З цією метою потрібно скласти єдиний документ вимог до проекту, що буде основним джерелом інформації, на який будуть посилатися як менеджери зі стейхолдерами, так і розробники з тестувальниками.

Етап складання вимог до проекту є вкрай важливим, адже саме на ньому потрібно визначити:

- яку функціональність повинна мати система;
- які основні вимоги та обмеження щодо її роботи;
- основні потреби кінцевих користувачів та замовників, що вона повинна вирішити.

## 2. Глосарій

**Стейкхолдери** (зацікавлені сторони) ****— люди, їх групи чи організації, які можуть впливати або на яких можуть вплинути рішення та результати, що стосуються проекту.

**Гість** — неавторизована людина, що почала користування інтернет-магазином.

**Користувач** — авторизована людина, що має власний ідентифікатор у системі та однозначно визначається за email-ом і паролем.

**Сесія** — ****взаємодія сервера і користувача від моменту перегляду першої сторінки сайту до закриття браузера або ж до закінчення часу відведеного для сесії з користувачем від останнього його візиту.

**SSL** — криптографічний протокол, що забезпечує встановлення безпечного з'єднання між клієнтом і сервером і гарантує конфіденційність обміну даними між клієнтом і сервером.

**Back-end** — частина системи, що знаходиться на сервері, з якою користувач взаємодіє через інтерфейс, що йому надається у вигляді сайту або мобільного додатку.

**Юзабіліті** (використовність) ****—  концепція розробки користувацьких інтерфейсів програмного забезпечення, орієнтовану на максимальну психологічну і зорову зручність для користувача.

**Бекап** (резервне копіювання) ****— процес створення копії даних з носія, призначений для відновлення цих даних у разі їх пошкодження або видалення.

## 3. Користувацькі вимоги

### Типи користувачів

| Актор      | Опис                                                                                                                                                                                                                                                                                                                                                                                                                                                                                                                                                                                                                                                                                                                         |
| ---------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Гість      | Відвідувач сайту, має можливість переглядати список наявних у каталозі товарів за категоріями та за допомогою пошуку, додавати їх у кошик, вносити зміни до нього — видаляти товари або змінювати їх кількість, оформлювати замовлення та здійснювати його оплату. Гість може зареєструватися в будь-який момент або під час оформлення замовлення, щоб здійснити його вже як зареєстрований користувач. Окрім цього, гість, що здійснював покупки раніше може переглянути список рекомендованих товарів.                                                                                                                                                                                                                    |
| Користувач | Користувач системи, що вже зареєстрований і має обліковий запис. Він може переглядати список наявних у каталозі товарів за категоріями та за допомогою пошуку й додавати їх до свого списку побажань; додавати товари в кошик і вносити зміни до нього — видаляти товари або змінювати їх кількість. Зареєстрований користувач може оформлювати замовлення та здійснювати його оплату. Він також має особистий кабінет, де містяться особисті дані про користувача, які він за бажанням може змінити; поточний список побажань, у якому знаходяться обрані товари, та список замовлень, до якого входять поточні та вже виконані замовлення. Для поточних замовлень можна перевірити їхній статус та статус їхньої доставки. |

### Таблиця прецедентів для кожного з користувачів

| Код | Актори           | Найменування                      | Пояснення                                                                                                                                                                                                                                                                                                                                                                                                                                                         |
| --- | ---------------- | --------------------------------- | ----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Г1  | Гість            | Реєстрація                        | Зберігання даних користувача за бажанням з метою зручнішого подальшого використання магазину. У системі зберігається email, ім’я та прізвище, контактний телефон, адреса користувача та пароль для авторизації.                                                                                                                                                                                                                                                   |
| Г2  | Гість            | Реєстрація під час замовлення     | Реєстрація під час замовлення дозволяє використати дані, необхідні для замовлення як реєстраційні. Це зменшує кількість полів для заповнення і полегшує реєстрацію.                                                                                                                                                                                                                                                                                               |
| К1  | Користувач       | Авторизація                       | Зареєстрований користувач здійснює вхід до особистого кабінету за допомогою телефону/e-mail та паролю або за допомогою облікового запису в соціальних мережах (Google, Facebook) й тепер має доступ до всіх можливостей, що надаються авторизованим користувачам.                                                                                                                                                                                                 |
| К2  | Користувач       | Перегляд особистих даних          | Зареєстровані користувачі мають змогу переглянути інформацію про свій обліковий запис: прізвище та ім’я, контактний телефон, email, адреси доставки та бажаний спосіб оплати. Також вони можуть змінити особисті дані й додати інші контактний телефон, адресу доставки та спосіб оплати.                                                                                                                                                                         |
| К3  | Користувач       | Відстеження статусу замовлення    | Зареєстровані користувачі можуть переглянути список поточних та вже виконаних замовлень в особистому кабінеті. У списку міститься назва товарів, кількість замовлених одиниць кожного номіналу (якщо їх декілька), ціна кожного товару та замовлення в цілому, обраний спосіб доставки та поточний статус замовлення (“доставляється”, “виконано” тощо)                                                                                                           |
| К4  | Користувач       | Відстеження доставки товару       | Зареєстрований користувач має змогу переглянути статус доставки товару в особистому кабінеті. Форма інтегрована з ‘Нова Пошта’ дає повну інформацію про прибуття і відправлення товару у контрольні точки на шляху до місця доставки.                                                                                                                                                                                                                             |
| К5  | Користувач       | Додавання товару до списку бажань | Зареєстровані користувачі мають змогу при перегляді товару додати його до списку бажань, щоб порівняти різні товари або переглянути обраний товар пізніше, щоб прийняти остаточне рішення про його покупку. Список побажань доступний в особистому кабінеті, де міститься назва кожного товару та його поточна ціна. Для кожного товару зі списку побажань можна переглянути історію зміни його вартості.                                                         |
| ГК1 | Гість
Користувач | Перегляд каталогу з товарами      | Будь-який відвідувач онлайн-магазину може переглядати наявні в каталозі товари. Для більш зручного перегляду він може обирати товари за категоріями або скористатися пошуком по магазину, якщо його цікавить щось конкретне. При перегляді користувач бачить лише мінімально необхідну інформацію: зображення товару, його назву та ціну.                                                                                                                         |
| ГК2 | Гість
Користувач | Додавання товарів у кошик         | Будь-який користувач має змогу додати товар магазину до кошику. Якщо користувач авторизований, кошик зберігається і його поточний стан доступний на інших пристроях, де даний коричтувач авторизований. При цьому конфлікти синхронізації кошику пропонується вирішити користувачу. Для гостей магазину стан кошику зберігається тільки для поточної сесії. Всі товари кошику додаються до замовлення, яке користувач може в будь-який момент почати оформлювати. |
| ГК3 | Гість
Користувач | Внесення змін до кошика           | Користувач може переглянути поточний стан кошику та внести в нього зміни:

- Видалити товар з кошику. Товар повністю видаляється з кошику, незважаючи на кількість данного товару в кошику.
- Зміна кількості одного товару в кошику.                                                                                                                                                                                                                             |
| ГК4 | Гість
Користувач | Оформлення замовлення             | Для здійснення покупки користувач має оформити замовлення. До нього потрапляють усі товари поточного кошику. Для оформлення замовлення гість повинен внести до форми контактні дані, спосіб отримання товару та спосіб оплати покупки. Авторизованим користувачам може бути запропоновано використовувати їх особисті дані, а гостям, що здійснювали покупки - дані з попередніх замовлень. Далі користувач переходить на етап оплати замовлення.                 |
| ГК5 | Гість
Користувач | Оплата замовлення                 | Після оформлення замовлення, якщо користувач вибрав безготівковий спосіб оплати на сайті, він має ввести дані платіжної картки у запропоновану форму. Після процедури оплати, користувач отримує повідомлення про успіх виконаної операції. Якщо користувач вибрав оплатити покупку при отриманні товару, то користувач отримує відповідне повідомлення про створене замовлення.                                                                                  |
| ГК6 | Гість
Користувач | Перегляд товарів-рекомендацій     | Як користувач так і гість, що вже здійснювали покупки в даному інтернет-магазині раніше, можуть отримувати рекомендації стосовно наступних покупок. Дані рекомендації будуються базуючись на схожих товарах, що містяться в даній категорії, а також на товарах, які зазвичай купують разом з тими, що цей користувач купував раніше.                                                                                                                             |

Прецеденти Г1, Г2, К1, ГК4 та ГК5 описані більш детально у вигляді діаграм активностей у розділі ‘Додатки’. 

## 4. Специфікація системних вимог

![Use case діаграма функціональних вимог системи](https://d2mxuefqeaa7sj.cloudfront.net/s_2194EB5A3C8217801977803F6DBD3738C86D28EBAE489A5C04E4C2C6E7AD1673_1526236828907_check.png)

| №  | Вимога                           | Опис вимоги                                                                                                                                                                                                                                                                                                                                                                                                                                                          | Спосіб перевірити                                                                                                                                                                                                                                                                                                                                                                                                                                                          |
| -- | -------------------------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| 1. | Захищеність                      | Система використовує SSL для всіх транзакцій, що містять конфіденційну інформацію користувача. Конфіденційні дані, що передаються по незахищеному з’єднанні повинні бути зашифровані перед відправкою                                                                                                                                                                                                                                                                | Отримати інформацію про SSL сертифікат можна за допомогою ресурсу                      https://www.sslshopper.com/ssl-checker.html (наприклад *“The certificate should be trusted by all major web browsers (all the correct intermediate certificates are installed).”*)                                                                                                                                                                                                  |
| 2. | Доступність                      | Система повинна бути доступна в будь-який час. У випадку пошкодження бази даних з додатковий серверу будуть отримані бекапи й система буде перезапущена. У випадку відмови основного сервера весь трафік буде перенаправлений на додатковий.                                                                                                                                                                                                                         | Користувач повинен мати змогу отримати доступ до системи з web-браузера або мобільного додатку в будь-який час, а всі зміни та оновлення в системі будуть відбуватися непомітно для кінцевого користувача.                                                                                                                                                                                                                                                                 |
| 3. | Портативність Web-версії системи | Web-версія системи повинна бути повністю портативною для кінцевого користувача і будь-який пристрій, що має web-браузер повинен мати змогу надавати доступ до неї.                                                                                                                                                                                                                                                                                                   | Будь-яка операційна система (Windows, MacOS, Linux), що має встановлений один з найбільш поширених браузерів (Google Chrome, Firefox, Safari, Edge) повинна мати змогу відкрити сайт, на якому розміщений даний онлайн-магазин.                                                                                                                                                                                                                                            |
| 4. | Доступність додатку              | Мобільний додаток для операційної системи Android має бути доступний для будь-якого пристрою з версією ОС більшої 4.4 KitKat включно з будь-яким розміром екрану та щільністю пікселів екрану.                                                                                                                                                                                                                                                                       | Будь-який мобільний пристрій, що працює на ОС Android та передвстановленими на ньому Google Play Services, повинен мати змогу встановити мобільний додаток через Google Play Market.                                                                                                                                                                                                                                                                                       |
| 5. | Швидкодія                        | За умов стабільного високошвидкісного інтернет-підключення проблем із завантаженням будь-якої сторінки web-сайту бути не повинно.                                                                                                                                                                                                                                                                                                                                    | Час завантаження будь-якої web-сторінки не повинен перевищувати 2-х секунд.                                                                                                                                                                                                                                                                                                                                                                                                |
| 6. | Еластичність                     | Сервер повинен мати змогу обробити достатню кількість користувачів одночасно без помилок і втрати запитів.                                                                                                                                                                                                                                                                                                                                                           | Під час навантажувального тестування для 400-та користувачів, кожен з яких здійснює 2 запити на головну сторінку та реєстрацію, кількість помилок та втрачених запитів повинна бути 0.                                                                                                                                                                                                                                                                                     |
| 7. | Юзабіліті                        | Основна дія виділяеться на екрані найбільш помітно. Інтерфейс не виглядає брудним. Кольори, шрифти та проміжки між елементами виглядають гармонійно. Зображення чіткі та мають відповідну щільність пікселів. Час відгуку інтерфейсу повинен бути не більше, ніж 12мс для анімацій та 200мс для користувацьких дій. Якщо запит користувача відбувається довше за цей час, то повинна відображатися анімована частина інтефейсу, що буде свідчити про його виконання. | Перегляд всіх сторінок сайту. Перевірка кількості основних дій на кожній сторінці, чи добре їх видно, чи не конфліктують вони з неважливими елементами інтерфейсу. Субїективна оцінка гармонійності кольорів.  Проміжки між елементами відповідаюсь правилу “більш зв’язані елементи знаходяться ближче один до одного”. Відсутні артефакти що вказують на недоробленість інтерфейсу. Перевірка розмитості зображень на око. Перевірка часу відгуку у інспекторі браузера. |
| 8. | Адаптивність дизайну сайту       | Сайт повинен зберігати набір функціональних можливостей і гармонійно виглядаючий дизайн незалежно від  платформи на якій запускається в рамках розмірів екранів  від 320px до 1920px                                                                                                                                                                                                                                                                                 | Тестування інтерфейсу на пристроях з різною роздільною здатністю:

- мобільні пристрої (320px - 640px)
- планшети (640px - 1200px)
- ноутбуки (1200px - 1600px)
- компьютери (1600px - 1920px)                                                                                                                                                                                                                                                                             |

## 5. Додатки

### Діаграма активностей реєстрації відвідувачів сайту

![](https://d2mxuefqeaa7sj.cloudfront.net/s_2194EB5A3C8217801977803F6DBD3738C86D28EBAE489A5C04E4C2C6E7AD1673_1526243925892_check.png)

### Діаграма активностей авторизації користувача

![](https://d2mxuefqeaa7sj.cloudfront.net/s_2194EB5A3C8217801977803F6DBD3738C86D28EBAE489A5C04E4C2C6E7AD1673_1526237181590_check.png)

### Діаграма активностей оформлення замовлення

![](https://d2mxuefqeaa7sj.cloudfront.net/s_15AAA6EB42159AC01A676798225627B660E65831F63037528197BB3288B5B6ED_1526294882663_Use+Cases.jpg)

### Діаграма активностей оплати замовлення

![](https://d2mxuefqeaa7sj.cloudfront.net/s_15AAA6EB42159AC01A676798225627B660E65831F63037528197BB3288B5B6ED_1526294920869_Use+Cases+2.jpg)
